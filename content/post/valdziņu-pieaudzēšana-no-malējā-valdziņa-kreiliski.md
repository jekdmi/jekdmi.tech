+++
date = "2021-04-04"
title = "Valdziņu pieaudzēšana no malējā valdziņa kreiliski"
+++

Valdziņu pieaudzēšanu no malējā valdziņa bieži izmanto, kad nepieciešams pieaudzēt valdziņus adījuma malā vai starp vairākām adījuma daļām, savienojot tās, piemēram, džemperu/jaku/topu padusēs.

Pieaudzējuma mala šim pieaudzējumam sanāk stabila, nestaipīga, labi notur formu. Pieaudzējumu var veikt labiski vai kreiliski.

<!--more-->

Pieaudzējumu paduses daļā parādīšu uz Hannas topa piemēra. Brīdī, kad atdalu stāvu no piedurknēm, tops tiek adīts gludajā labiskajā adījumā. Pēc tam, kad piedurknes valdziņus pārcēlu uz pagaidu dzijas pavediena, sākšu pieaudzēt vajadzīgo valdziņu skaitu. Tā kā valdziņi no labās puses ir labiskajā adījumā, no kreisās puses pieaudzēšu kreiliski. 

Lai sāktu pieaudzējumu, pagriežu adījumu ar kreiso pusi pret sevi.

**Solis 1:** Ievietojam labo adatu starp pirmo un otro valdziņu uz kreisās adatas no darba aizmugures:

![cable_increase_purlwise_1](../images/cable_increase_purlwise_1.webp)

**Solis 2:** Pārvietojam dzijas pavedienu adījuma priekšā, aizķeram dzijas pavedienu ar labo adatu un izvelkam uz aizmuguri, veidojot cilpu.

![cable_increase_purlwise_2](../images/cable_increase_purlwise_2.webp)

**Solis 3:** Novietojam cilpu uz kreisās adatas. Mums ir pieaudzēts viens valdziņš.

Turpinām soļus 1-3, katru reizi ievietojot labo adatu starp pirmiem diviem valdziņiem uz kreisās adatas, kamēr ir sasniegts vajadzīgais valdziņu skaits.

![cable_increase_purlwise_3](../images/cable_increase_purlwise_3.webp)

Pagriežam adījumu ar labo pusi pret sevi un var turpināt adīt. 

Uzmanību, pirmie divi valdziņi bieži vien mēdz pārāk "sadraudzēties", prakstiski saplūstot kopā.

*Padoms! Ja uzmetumu veido padusē, manos aprakstos bieži iesaku uzmest par 1 valdziņu vairāk, kā vajadzīgs. Šis valdziņš tad tiek saadīts kopā ar savienojamo daļu, palīdzot izvairīties no cauruma adījuma kaktā.*

Lai forša adīšana,  
Kate