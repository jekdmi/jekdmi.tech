+++
date = "2020-08-09"
title = "Pērlīšu virtene (adīta plaknē)"
tags = ["latviski", "pērlīšu jaka"]

+++

Pērlīšu virtenes ir sastopamas divos no maziem dizainiem: [Pērlīšu bērnu džemperī](https://www.ravelry.com/patterns/library/glassbeads-children-pullover) un [Pērlīšu bērnu jakā](https://www.ravelry.com/patterns/library/glassbeads-children-cardigan).

Te būs neliela pamācība, kā tās veidot, adot plaknē. 

<!--more-->

Valdziņu skaitam jābūt nepāra skaitam (manā paraugā tie ir 25 valdziņi).

Katra pērlīšu virtene sastāv no divām rindām. Abas tiek adītas, izmantojot kontrastkrāsas pavedienu.

**Pirmā pērlīšu virtenes rinda:**

1. Pirmais valdziņš tiek nocelts.

2. Ar kontrastkrāsas pavedienu otrajā izadām 1 valdziņu labiski, un, nenoceļot veco valdziņu no kreisās adatas, izveidojam apmetumu un uzreiz ieadām vēlreiz labiski tajā pašā valdziņā. No viena valdziņa tātad mums ir izveidojusies grupa no 3 valdziņiem. 

![lines_of_bobbles_1](../images/lines_of_bobbles_1.webp)
*Pirmās pērlītes valdziņu grupa*

3. Trešo valdziņu vienkārši pārceļam bez izadīšanas no kreisās adatas uz labo, ar pavedienu aizmugurē.

4. Atkārtojam 2. un 3. soli, kamēr uz kreisās adatas paliek tikai pēdējais valdziņš.  
*Uzmanību! Pirmās rindas rezultātā mums strauji pieaug aktīvo valdziņu skaits, bet tas tiks izlīdzināts otrajā rindā.*

![lines_of_bobbles_2](../images/lines_of_bobbles_2.webp)
*Pirmo trīs pērlīšu valdziņu grupas.*

![lines_of_bobbles_3](../images/lines_of_bobbles_3.webp)
*Skats no kreisās puses, pirms tiek uzsākta otrā rinda. Uz labās adatas tagad ir valdziņš, kas palicis neadīts.*

**Otrā pērlīšu virtenes rinda.**

1. Pagriežam darbu ar kreiso pusi pret sevi, atstājot pēdējo valdziņu uz kreisās adatas.

2. Saadām kopā 3 valdziņus no pērlītes pirmās grupas, aiz aizmugurējās sieniņas (tā veidojas pērlīte ar skaistāku reljefu). 

![lines_of_bobbles_4](../images/lines_of_bobbles_4.webp)
*No kreisās puses, kurā adām, pērlītes neredz. Tās paliek labajā pusē (skat. nākamo attēlu)*

![lines_of_bobbles_5](../images/lines_of_bobbles_5.webp)
*Pērlītes no labās puses veidojas otrajā rindā.*

3. Pārceļam nākamo valdziņu neadot no kreisās adatas uz labo, atstājot pavedienu aizmugurē (tas veido pārstaipu starp pērlītēm, it kā tās uzvērtas uz diega).

4. Atkārtojam soļus 2.-3., kamēr paliek pēdējais valdziņš uz kreisās adatas. To pārceļam bez izadīšanas uz labo adatu.

*Uzmanību! Tā kā mēs saadām kopā 3 krāsainos valdziņus, izveidotus pirmajā rindā, valdziņu skaitam ir jāatgriežas sākotnējā stāvoklī - manā paraugā tie atkal ir 25 valdziņi.*

Pagriežam adīkli un esam gatavas turpināt ar gludo labisko adījumu (vai ar attiecīgo instrukciju). Kontrastkrāsas pavedienu var pārraut, bet var arī vilkt līdz līdz nākamajai pērlīšu virtenei.

![lines_of_bobbles_6](../images/lines_of_bobbles_6.webp)
*Pērlīšu virtene vēl pēc 2 gludi labiskām rindām.*

Lai forša adīšana,  
Kate
