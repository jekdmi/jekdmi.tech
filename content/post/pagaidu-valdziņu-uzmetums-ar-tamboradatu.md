+++
date = "2020-08-18"
title = "Pagaidu valdziņu uzmetums ar tamboradatu"
tags = ["latviski", "PērlīšuJaka"]

+++

Pagaidu uzmetumu ar tamboradatu izmanto diezgan bieži gadījumos, kad nepieciešami vaļēji valdziņi uzmetuma malas vietā. Es izmantoju šo metodi [apaļšallē Klusā Barenca jūra](https://www.ravelry.com/patterns/library/quiet-barents-sea-cowl).

Darbu uzsākot, būs nepieciešams: tamboradata, pagaidu dzija, adatas, ar ko plānots adīt.

<!--more-->

1. Sākumā izveidot tamborētu pīnīti no 4-5 cilpiņām ar pagaidu dzijas pavedienu

2. Novieto adatu virs pīnītes, aptuveni starp pīnītes pēdējo (vaļējo) valdziņu ar tamboradatu un pagaidu dzijas pavedienu (skat. foto).

![pagaidu_uzmetums_1](../images/pagaidu_uzmetums_1.webp)
*Adatu novieto virs pīnītes, starp pēdējo valdziņu un pārējo pīnīti*

3. Turpinot turēt adatu (es parasti to turu kreisajā rokā un tamboradatu labajā rokā), ar tamboradatu saķer dzijas pavedienu un izvelk cauri valdziņam, izveidojot nākamo cilpiņu (uz adatas ir izveidojies pirmais valdziņš, kas ir tamborētās pīnītes apakšējais izcilnis).

![pagaidu_uzmetums_2](../images/pagaidu_uzmetums_2.webp)
*Aizķer ar tamboradatu dzijas pavedienu un izvelk cauri valdziņam*

4. "aizved" dzijas pavedienu aiz adatas.

5. Atkārto soļus 3. un 4., kamēr uz adatas ir vajadzīgais valdziņu skaits. 

![pagaidu_uzmetums_3](../images/pagaidu_uzmetums_3.webp)
*Valdziņi uz adatas*

6. Kad vajadzīgie valdziņi ir uzņemti, beigās atkal izveido 4-5 cilpiņu pīnīti un izvelk dzijas pavedienu caur pēdējo valdziņu, lai pīnīte neirst.

![pagaidu_uzmetums_4](../images/pagaidu_uzmetums_4.webp)
*Nobeiguma pīnīte*

Valdziņi ir gatavi darbam, sekojiet jūsu apraksta instrukcijām.

Pēc pirmās noadītās rindas:

![pagaidu_uzmetums_5](../images/pagaidu_uzmetums_5.webp)

Metodes pozitīvā īpašība ir tāda, ka ja valdziņu ir nedaudz par daudz, liekos pagaidu valdziņus var vienkārši nomest no adatas, kā arī, ja dažu pietrūkst, tos var uzcelt no papildus sākuma ķēdītes.

![pagaidu_uzmetums_6](../images/pagaidu_uzmetums_6.webp)
*Nomestie liekie pagaidu valdziņi - neirst un nedaudz pastiepjot aiz astītes, iztaisnojas pīnītē.*

Ko darīt, kad nepieciešams pīnīti atārdīt (sekos nedaudz vēlāk).
