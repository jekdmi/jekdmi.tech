+++
date = "2020-08-19"
title = "Tubulārais valdziņu uzmetums"

+++

Tubulārais valdziņu uzmetums (angļu valodā tubular cast-on) ir ļoti elastīgs un visvairāk atgādina rūpniecisko adījumu malu. Tam pat it kā nav acīmredzama mala, valdziņi it kā pāriet viens otrā no labās puse uz kreiso, pilnīgi nemanot.

<!--more-->

**Lietotie apzīmējumi:**  
**()** - atkārtojama instrukcijas daļa  
**k1** - adīt 1 v labiski  
**k1 tbl** - adīt 1 v labiski aiz aizmugurējās sienas  
**sl1 wyf** - pārcelt 1 v bez adīšanas ar dzijas pavedienu priekšā  

**Darba gaita:**

1. Nepieciešams atstāt diezan garu dzijas pavedienu (mazāk kā klasiskajam pavedienam), īsāko pavedienu turot uz īkšķa un darba pavedienu (ar kamolu) uz rādītājpirksta.

2. Pirmo izveido slīdcilpu (angļu valodā *slipknot*).

![tubular_caston_1](../images/tubular_caston_1.webp)

3. Kreiliskam valdziņam: 

3.1. Ar kustību uz sevi, virzam adatas zem pavediena, kas atrodas uz rādītājpirksta.

![tubular_caston_2](../images/tubular_caston_2.webp)

3.2. Turpinot kustību uz sevi virs pavediena, kas atrodas uz īkšķa, aizķeram pavedienu uz īkšķa un ar kustību "uz augšu" izveidojam valdziņu.
	
![tubular_caston_3](../images/tubular_caston_3.webp)

3.3. Izveidotam valdziņam priekšā apakšā ir dzijas pavediens, un tas pēc izskatas atgādina kreilisko valdziņu.
	
![tubular_caston_4](../images/tubular_caston_4.webp)

4. Labiskam valdziņam:

4.1. Ar kustību "projām no sevis" virzīt adatas zem pavediena, kas atrodas uz īkšķa, un aizķert pavedienu, kas atrodas uz rādītājpirksta.
	
![tubular_caston_5](../images/tubular_caston_5.webp)

4.2. Izveidotais valdziņš pēc izskata atgādina labisko valdziņu:
	
![tubular_caston_6](../images/tubular_caston_6.webp)

5. Turpināt veidot pamīšus kreiliskos un labiskos valdziņus, kamēr sasniegts vajadzīgais valdziņu skaits:

![tubular_caston_7_lv](../images/tubular_caston_7_lv.webp)

Lai uzmetumu nostiprinātu, nepieciešams noadīt divas pamatrindas (skat. zemāk).

Ja turpmāk paredzēts adīt aplī, tad pagaidām adījumu aplī nesavieno. To dara pēc tam, kad izadītas abas pamatrindas. 

**6. Pamatrinda 1:**

Labiskos valdziņus šajā rindā izada labiski aiz aizmurējās sieniņas un kreiliskos noceļ bez izadīšanas ar dzijas pavedienu priekšā.

Ja valdziņu skaits ir nepāra, tad instrukcija ir sekojoša:

	(sl1 wyf, k1 tbl) līdz 1 v pirms rindas beigām, sl1 wyif

Ja valdziņu skaits ir pāra, tad instrukcija ir sekojoša:

	(k1 tbl, sl1 wyf) līdz rindas beigām

**7. Pamatrinda 2:**

Labiskos valdziņus šajā rindā izada labiski, kreiliskos noceļ bez izadīšanas ar dzijas pavedienu priekšā.

Ja valdziņu skaits ir nepāra, tad instrukcija ir sekojoša:

	(k1, sl1 wyf) līdz 1 v pirms rindas beigām, k1.

Ja valdziņu skaits ir pāra, tad instrukcija ir sekojoša:

	(sl1 wyf, k1) līdz rindas beigām.
	
![tubular_caston_8](../images/tubular_caston_8.webp)
*Valdziņi pēc abu pamatrindu izadīšanas*

Ja nepieciešams, tagad var savienot adījumu darbam aplī.

Lai forša adīšana,  
Kate